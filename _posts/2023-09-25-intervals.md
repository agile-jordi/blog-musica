---
layout: music
title: Intervals
categories: musica
author: Jordi
excerpt_separator: <!--more-->
tags: 
aliases:
  - Intervals
---

A [El nom de les notes](2022-10-10-el-nom-de-les-notes) vam parlar de la freqüència del so i del nom que donem a les [altures](https://ca.wikipedia.org/wiki/Altura_(so))[^1] en música occidental. Vam veure que determinades notes es "repeteixen" cada octava i que en una octava, tot i que només donem nom a 7 notes, n'hem definit 12, cada una a un semitò de distància de la següent.

[^1]: Tot i que en el passat he fet servir _freqüència_ i _altura_ de forma gairebé intercanviable, en música farem servir el terme altura

Aquesta idea de distància entre notes es pot mesurar fàcilment en tons i semitons. Però hi ha una altra manera d'expressar aquestes distàncies fent servir el marc de referència dels noms de les notes: els **intervals**.

<!--more-->

Per començar, simplifiquem una mica. Imaginem que, enlloc de comptar semitons o tons, comptem el nombre de notes que hi ha entre dues notes. Així, del Do al Re hi ha una nota. Bé, com que els músics compten de forma una mica estranya, diuen que del Do al Re hi ha un **interval de segona** (o **una segona**)[^2].
[^2]: Com? Per què?? Perquè si escrivim les notes de l'interval ("Do", "Re"), escrivim **dues** notes.

```music-abc
AB
```
Interval de segona La - Si

Després de la **segona** tenim l'interval de **tercera** (com ara Do - Mi), de **quarta** (ex: Do - Fa), de **quinta** (ex: Do - Sol), de **sexta** (ex: Do - La), de **sèptima** (ex: Do - Si) i d'**octava** (ex: Do - Do), que és d'on vé el nom de **octava** que ja vaig fer servir a les primeres entrades. [^3]

[^3]: I, si, es diuen quinta, sexta, sèptima i octava i no cinquena, sisena, setena i vuitena.

Simple, oi? Bé, ja he dit que era simple, _per començar_. Què passa, ara si volem saber quants semitons de distància hi ha en un interval, per exemple, de **segona**? Bé, ajudem-nos de les tecles del piano: Sabem que entre cada tecla del piano i la següent (si hi comptem les negres) hi ha un semitò de distància:

![piano-2-octaves](../img/piano-2-octaves.png)

Ara fixem-nos en l'interval de segona Do - Re. Com que hi ha una tecla negra al mig, la distància sabem que és de 2 semitons o, el que és el mateix, 1 to. Això vol dir que un interval de segona equival a una distància d'un to? No, perquè si ens fixem ara en l'interval Mi - Fa, tot i que també és un interval de sehona, veiem que la distància és només un semitò. [^notesEnI]

[^notesEnI]: Com a pnemotècnic, podem fixar-nos que les úniques tecles blanques que no tenen una tecla negra a continuació són el mi i el si, les dues que acaben en `i`.

Per a distingir-los, diem que els intervals de segona d'un to de distància es diuen **intervals de segona major** i els que només tenen un semitò es diuen **intervals de segona menor**. De la denominació **menor** i **major** en diem el **qualificatiu** de l'interval. 

Busquem, doncs, exemples d'intervals diferents i què passa si els comencem per Do o per Mi. A veure si obtenim distàncies tonals diferents. Si ho provem amb els intervals de segona, tercera, quarta, quinta, sexta, sèptima i octava, començant pel Do i pel Mi, obtenim aquestes distàncies en tons:

| Interval | Des de Do | Distància | Des de Mi | Distància |
| -------- | --------- | --------- | --------- | --------- |
| Segona   | Do - Re   | 1T        | Mi - Fa   | 1st       |
| Tercera  | Do - Mi   | 2T        | Mi - Sol  | 1T 1st    |
| Quarta   | Do - Fa   | 2T 1st    | Mi - La   | 2T 1st    |
| Quinta   | Do - Sol  | 3T 1st    | Mi - Si   | 3T 1st    |
| Sexta    | Do - La   | 4T 1st    | Mi - Do   | 4T        |
| Sèptima  | Do - Si   | 5T 1st    | Mi - Re   | 5T        |
| Octava   | Do - Do   | 6T        | Mi - Mi   | 6T        | 

Per com estan distribuïts els noms de les notes, veiem que els intervals de segona, tercera, sexta i sèptima tenen distàncies en tons diferents segons si comencem pel Do o pel Mi. És en aquests que tenim qualificatius menor i major de l'interval.

En canvi, en els intervals de quarta, quinta i octava, tant si comencem pel Do com pel Mi (o per qualsevol altra nota, en realitat) obtindrem la mateixa distància en tons. No tindria sentit qualificar un interval de quarta com a major o menor, ja quan serien el mateix. Per això en diem intervals de **quarta justa**, de **quinta justa** i una **octava justa**. Val a dir, però, que en el cas de l'octava, com que la justa és molt més freqüent, la solem anomenar, simplement, octava.

Així, podem posar nom a tots els intervals que hem trobat:

| Interval | menor  | justa  | major  |
| -------- | ------ | ------ | ------ |
| Segona   | 1st    | -      | 1T     |
| Tercera  | 1T 1st | -      | 2T     |
| Quarta   | -      | 2T 1st | -      |
| Quinta   | -      | 3T 1st | -      |
| Sexta    | 4T     | -      | 4T 1st |
| Sèptima  | 5T     | -      | 5T 1st |
| Octava   | -      | 6T     | -      |

## Però... i els intervals que comencen o acaben en una tecla negra?

Ah! Bona pregunta! A [Té bemolls… i sostinguts](2022-10-13-te-bemolls-i-sostinguts) vaig dir que fem servir les [alteracions](../glossari#alteracio) per donar nom a les tecles negres. Què passa si pensem en intervals que tenen com un dels extrems una d'aquestes tecles? D'entrada, com que cada tecla pot tenir més d'un nom (els [enharmònics](../glossari#enharmonic), i com que els intervals consisteixen a mesurar distàncies des dels noms de les notes, enlloc de pensar en intervals que comencen i/o acaben en una tecla negra, caldrà pensar en intervals que comencen o acaben en una nota alterada. Vaja, que l'interval Do - Re♯ (de segona) no serà el mateix que Do - Mi♭ (de tercera), encara que tots dos siguin la distància entre les dues mateixes tecles del piano.

## Qualificatius

D'acord, d'acord, doncs... I si els intervals comencen o acaben en una nota alterada? Oh! Bona pregunta! 

Comencem per alterar la nota d'inici de l'interval. Si l'elevem en un semitò (fent-la un sostingut) estarem escurçant l'interval en un semitò, mentre que si l'abaixem un semitò (fent-la un bemoll), estarem eixamplant l'interval en un semitò. De forma simètrica, si elevem la nota final de l'interval un semitò, estarem eixamplant l'interval en un semitò i si l'abaixem un semitò, estarem escurçant l'interval en un semitò.

En el cas dels intervals menors, observant la taula de dalt podem veure que eixamplant-los en un semitò obtenim un interval major. I, de forma simètrica, veiem que escurçant un interval major en un semitò obtenim un interval menor. Fàcil. Però, i si eixamplem un interval major o un de just? I si escurcem un interval menor o un de just?

Doncs anomenem intervals augmentats o disminuïts als intervals que obtenim eixamplant o disminuint intervals segons indica la taula següent:

| Tiups d'interval | -1 semitò  | +1 semitò  |
| ---------------- | ---------- | ---------- |
| menor            | disminuïda | major      |
| justa            | disminuïda | augmentada |
| major            | menor      | augmentada           |

Així, podem ampliar la taula anterior amb aquests nous intervals:

| Interval | disminuïda | menor  | justa  | major  | augmentada |
| -------- | ---------- | ------ | ------ | ------ | ---------- |
| Segona   | -          | 1st    | -      | 1T     | 1T 1st     |
| Tercera  | 1T         | 1T 1st | -      | 2T     | 2T 1st     |
| Quarta   | 2T         | -      | 2T 1st | -      | 3T         |
| Quinta   | 3T         | -      | 3T 1st | -      | 4T         |
| Sexta    | 3T 1st     | 4T     | -      | 4T 1st | 5T         |
| Sèptima  | 4T 1st     | 5T     | -      | 5T 1st | 6T         |
| Octava   | 5T 1st     | -      | 6T     | -      | 6T 1st     |

## Alguns exemples

**Comencem, per exemple, amb un dels intervals que tenen majors i menors, com les terceres:**
```music-abc
CE
```
L'interval Do - Mi és un interval de **tercera major**, ja que té una distància de 2 tons (un to de Do a Re i un altre de Re a Mi).

```music-abc
_CE|C^E
```
Si l'eixamplem abaixant el Do a Do♭ o elevant el Mi a Mi♯, obtenim un interval de 2 tons i 1 semitò, de **tercera augmentada**.

```music-abc
^CE|C_E
```
Si agafem l'interval Do - Mi de partida i l'escurcem elevant del Do a Do♯ o abaixant el Mi a Mi♭, obtenim un interval d'1 to i un semitò, de **tercera menor**.

```music-abc
EG
```
L'interval Mi - Sol també també és de **tercera menor**, perquè de Mi a Fa hi ha un semitò i de Fa a Sol un to, pel que té una distància total d'un to i un semitò, també.

```music-abc
^EG | E_G
```
Si l'escurcem elevant el Do o abaixant el Mi obtenim un interval d'un to de distància, una **tercera disminuïda**.

```music-abc
E^G | _EG
```
En canvi, si l'augmentem elevant el Sol o abaixant el Mi, obtenim un interval de 2 tons, la **tercera major**.

**Fixem-nos, ara, en un dels intervals que tenen justes, com el de quarta:**

```music-abc
CF
```
L'interval Do - Fa és un interval de **quarta justa** i té una distància de 2 tons i un semitò, ja que de Do a Re hi ha 2 semitons, de Re a Mi, dos més, i de Mi a Fa un semitò.

```music-abc
X:1
^CF|C_F
```
Si escurcem l'interval elevant el Do a Do♯ o abaixant el Fa a Fa♭ obtenim un interval de **quarta disminuïda**.

```music-abc
X:1
_CF|C^F
```
Si l'eixamplem abaixant el Do o apujant el Fa obtenim una **quarta augmentada**.

### Altres qualificatius

I si escurcem una segona menor? 

Bé, busquem-na una. Si escurcem la segona Mi-Fa a, per exemple, Mi♯ - Fa... obtenim dos enharmònics. Tècnicament no és un interval, però s'anomena **unison**.

Podem escurçar encara més un interval disminuït o eixamplar-ne un d'augmentat?

Si, fixem-nos, per exemple, en la tercera Mi - Sol. La podem escurçar per davant elevant el Mi a Mi♯ i, alhora, per darrere abaixant el Sol a Sol♭:
```music-abc
^E_G
```
 El resultat és una tercera amb una distància de 1 semitò. S'anomena tercera **doble disminuïda**. De forma semblant, podríem imaginar intervals **doble augmentats**, **triple disminuïts**, **triple augmentats**, etc.
## Taula resum

Si ens fixem en els qualificatius que assignem a cada interval segons la distància tonal, podem resumir-los en aquesta taula:

| Interval |  ½  |  1  | 1 ½ |  2  | 2 ½ |  3  | 3 ½ |  4  | 4 ½ |  5  | 5 ½ |  6  |
| --------:|:---:|:---:|:---:|:---:|:---:|:---:|:---:|:---:|:---:|:---:|:---:|:---:|
|       2a | 2m  | 2M  | 2A  | 2AA | ... |     |     |     |     |     |     |     |
|       3a | 3dd | 3d  | 3m  | 3M  | 3A  | 3AA | ... |     |     |     |     |     |
|       4a |     | ... | 4dd | 4d  | 4J  | 4A  | 4AA | ... |     |     |     |     |
|       5a |     |     |     | ... | 5dd | 5d  | 5J  | 5A  | 5AA | ... |     |     |
|       6a |     |     |     |     | ... | 6dd | 6d  | 6m  | 6M  | 6A  | 6AA | ... |
|       7a |     |     |     |     |     |     | ... | 7dd | 7d  | 7m  | 7M  | 7A  |
|       8a |     |     |     |     |     |     |     |     | ... | 8dd | 8d  | 8J  |

On d és disminuïda, m és menor, J és justa, M és major i A és augmentada.

## Intervals simples i compostos

Espera, espera, hi l'interval d'un Do al Re de l'octava superior? Els intervals que tenen més notes que una octava són **intervals compostos**. De moment, però només hem vist els **intervals simples**.

## Dubtes

- [ ] Tenen un nom el conjunt de denominacions d'interval segona, tercera, sexta i sèptima, que poden tenir qualificatius de menor i major? I el conjunt dels de quarta, quinta i ocatava, que poden tenir qualificatius de just?

---